title: TGI'ı Kesfetmek
language: en
---
TGI'ı kendi içerisinde işlevselliğine göre kategorilere ayırabiliriz:

  - Primitive Nesneler (Color, RectangleF, PointF, SizeF, Vector2D)
  - 2B Vektörel Grafikler (line, rectangle, eğriler, path'ler vb.)
  - Tipografi (text) işlemleri
  - Resim(image) işlemleri
  - Transform (Dönüştürme) işlemleri

## Primitive Nesneler
TGI içerisinde tüm vektörel işlemlerde kullanılan bazı standart nesneler vardır. Bunlardan bazıları Color, RectangleF, PointF, SizeF, Vector2D'dır. Bu nesneler TGI içerisinde birçok işlemde kullanıldıklarından iyi anlaşılmaları önemlidir. Sonraki bölümde bu nesneleri daha detaylı ele alacağız.

## 2B Vektörel Grafikler

Vektör grafikleri, bir koordinat sistemindeki nokta kümeleri tarafından belirlenebilecek şekillerin çizilmesiyle ilgilidir. Bu şekillere ilkel şekiller(primitive shapes) denir; Örnek olarak; çizgiler, eğriler, dikdörtgenler ve graphics path'leri verebiliriz. TGI içerisinde, bu tip vektörel şekilleri oluşturmak için hazır yordamlar bulunmaktadır

TGI kütüphanesinde, 2B vektör programlamayı iki kategoriye ayırabiliriz: genel ve ileri. Genel 2B vektör grafikleri temel çizim yordamlarını ve nesnelerini sağlarkan ileri seviye nesneler ise daha komplex işlemler için kullanılır.

Genel kategorisinde tanımlanan başlıca 2B vektör programlama sınıfları; Pen, Pens, Brush (ve Brush'tan türetilmiş sınıflar), Brushes, Font (ve Yazı Tipi ile ilgili diğer sınıflar), PointF, RectangleF ve SizeF'dir. Bu sınıfları ve üyelerini diğer bölümlerde daha ayrıntılı olarak ele alacağız.

İleri kategorisinde ise , blending denilen harmanlama, renk harmanlama (color blending), grafik yolları(graphics path), özel çizgi sonlandırmaları (custom line caps), hatch brush ve doğrusal geçiş fırçaları(Linear gradient brushes) ve matrisler bulunur. Yine bu sınıfları ve üyelerini daha sonraki bölümlerde  ayrıntılı olarak ele alacağız.

## Resim(Image) İşlemleri
Resim işlemleri (imaging), resimleri görüntülemeyi ve değiştirmeyi içerir.  Bitmap ve Graphics sınıfı sayesinde resimleri görüntüleyebilir ve değiştirebiliriz.

## Tipografi (text işlemleri)
Tipografi, metnin tasarımını ve görünümünü ifade eder. TGI, fontları oluşturmak ve kullanmak için sınıflar sağlar. Bu kategorideki en önemli sınıf **Font** sınıfıdır. Ekrana bir yazı yazmak istediğinizde kullanacağınız tüm yordamlar Font nesnesine ihtiyaç duyacaktır. TGI ayrıca, bir sistemde yüklü tüm yazı tiplerini okumak için sınıflar sağlar. Yazı tipi koleksiyonuna özel yazı tipleri de ekleyebilirsiniz. Ayrıca TGI opentypejs kütüphanesi kullanarak yazı tipleri üzerinde daha fazla işlem yapmanıza olanak verir. Bu konuları daha sonra detaylandıracağız.
